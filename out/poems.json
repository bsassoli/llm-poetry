{"poems": [{"title": "Le mani", "text": ["Queste tue mani a difesa di te:", "mi fanno sera sul viso.", "Quando lente le schiudi, l\u00e0 davanti", "la citt\u00e0 \u00e8 quell'arco di fuoco.", "Sul sonno futuro", "saranno persiane rigate di sole", "e avr\u00f2 perso per sempre", "quel sapore di terra e di vento", "quando le riprenderai."], "first_name": "vittorio", "last_name": "sereni", "id": 0}, {"title": "In me il tuo ricordo", "text": ["In me il tuo ricordo \u00e8 un frusc\u00eco", "solo di velocipedi che vanno", "quietamente l\u00e0 dove l'altezza", "del meriggio discende", "al pi\u00f9 fiammante vespero", "tra cancelli e case", "e sospirosi declivi", "di finestre riaperte sull'estate.", "Solo, di me, distante", "dura un lamento di treni,", "d'anime che se ne vanno.", "E l\u00e0 leggera te ne vai sul vento,", "ti perdi nella sera."], "first_name": "vittorio", "last_name": "sereni", "id": 1}, {"title": "Dimitrios", "text": ["Alla tenda s'accosta", "il piccolo nemico", "Dimitrios e mi sorprende,", "d'uccello tenue strido", "sul vetro del meriggio.", "Non torce la bocca pura", "la grazia che chiede pane,", "non si vela di pianto", "lo sguardo che fame e paura", "stempera nel cielo d'infanzia.", "\u00c8 gi\u00e0 lontano,", "arguto mulinello", "che s'annulla nell'afa,", "Dimitrios, su lande avare", "appena credibile, appena", "vivo sussulto", "di me, della mia vita", "esitante sul mare."], "first_name": "vittorio", "last_name": "sereni", "id": 2}, {"title": "Fissit\u00e0", "text": ["Da me a quell'ombra in bilico tra fiume e mare", "solo una striscia di esistenza", "in controluce dalla foce.", "Quell'uomo.", "Rammenda reti, ritinteggia uno scafo.", "Cose che io non so fare. Nominarle appena.", "Da me a lui nient'altro: una fissit\u00e0.", "Ogni eccedenza andata altrove. O spenta."], "first_name": "vittorio", "last_name": "sereni", "id": 3}, {"title": "Viaggio di andata e ritorno", "text": ["Andr\u00f2 a ritroso della nostra corsa", "di poco fa", "che tanto bella mai ti sorprese la luna.", "Mi resta una citt\u00e0 prossima al sonno", "di prima primavera.", "O fuoco che ora tu sei", "dileguante, o ceneri confuse", "di campagna che annotta e si sfa,", "o strido che sgretola l'aria", "e insieme divide il mio cuore."], "first_name": "vittorio", "last_name": "sereni", "id": 4}, {"title": "Ancora sulla strada di Zenna", "text": ["Perch\u00e9 quelle piante turbate m'inteneriscono?", "Forse perch\u00e9 ridicono che il verde si rinnova", "a ogni primavera, ma non rifiorisce la gioia?", "Ma non \u00e8 questa volta un mio lamento", "e non \u00e8 primavera, \u00e8 un'estate,", "l'estate dei miei anni.", "Sotto i miei occhi portata dalla corsa", "la costa va formandosi immutata", "da sempre e non la muta il mio rumore", "n\u00e9, pi\u00f9 fondo, quel repentino vento che la turba", "e alla prossima svolta, forse finir\u00e0.", "E io potr\u00f2 per ci\u00f2 che muta disperarmi", "portare attorno il capo bruciante di dolore.", "Ma l'opaca trafila delle cose", "che l\u00e0 dietro indovino: la carrucola nel pozzo,", "la spola della teleferica nei boschi,", "i minimi atti, i poveri", "strumenti umani avvinti alla catena", "della necessit\u00e0, la lenza", "buttata a vuoto nei secoli,", "le scarse vite, che all'occhio di chi torna", "e trova che nulla nulla \u00e8 veramente mutato", "si ripetono identiche,", "quelle agitate braccia che presto ricadranno,", "quelle inutilmente fresche mani", "che si tendono a me e il privilegio", "del moto mi rinfacciano.", "Dunque piet\u00e0 per le turbate piante", "evocate per poco nella spirale del vento", "che presto da me arretreranno via via", "salutando salutando.", "Ed ecco gi\u00e0 mutato il mio rumore", "s'impunta un attimo e poi si sfrena", "fuori da sonni enormi", "e un altro paesaggio gira e passa."], "first_name": "vittorio", "last_name": "sereni", "id": 5}, {"title": "Autostrada della Cisa", "text": ["Tempo dieci anni, nemmeno", "prima che rimuoia in me mio padre", "(con malagrazia fu calato gi\u00f9", "e un banco di nebbia ci divise per sempre).", "Oggi a un chilometro dal passo", "una capelluta scarmigliata erinni", "agita un cencio gi\u00e0 spento, e addio.", "Sappi- disse ieri lasciandomi qualcuno-", "sappilo che non finisce qui,", "di momento in momento credici a quell\u2019altra vita,", "di costa in costa aspettala e verr\u00e0", "come di l\u00e0 dal valico un ritorno d\u2019estate.", "Parla cos\u00ec la recidiva speranza, morde", "in un\u2019anguria la polpa dell\u2019estate,", "vede laggi\u00f9 quegli alberi perpetuare", "ognuno in s\u00e9 la sua ninfa", "e dietro la raggera degli echi e dei miraggi", "nella piana assetata il palpito di un lago", "fare di Mantova una Tenochititl\u00e0n", "Di tunnel in tunnel di abbagliamento in cecit\u00e0", "tendo una mano. Mi ritorna vuota.", "Allungo un braccio. Stringo una spalla d\u2019aria.", "Ancora non lo sai", "-sibila nel frastuono delle volte", "la sibilla, quella", "che sempre pi\u00f9 ha voglia di morire \u2013", "non lo sospetti ancora", "che di tutti i colori il pi\u00f9 forte", "il pi\u00f9 indelebile", "\u00e8 il colore del vuoto?"], "first_name": "vittorio", "last_name": "sereni", "id": 6}, {"title": "In una casa vuota", "text": ["Si ravvivassero mai. Sembrano ravvivarsi", "di stanza in stanza, non si ravvivano", "veramente mai in questa aria di pioggia. Si \u00e8", "ravvivata - io veggente di colpo nella lenta schiarita -", "una ressa l\u00e0 fuori di margherite e ranuncoli.", "Purch\u00e8 si avesse.", "Purch\u00e8 si avesse una storia comunque", "- e intanto Monaco di prima mattina sui giornali", "ah meno male: c\u2019era stato un accordo -", "purch\u00e8 si avesse una storia squisita tra le svastiche", "sotto la pioggia un settembre.", "Oggi si \u00e8 - e si \u00e8 comunque male,", "parte del male tu stesso tornino o no sole e prato coperti."], "first_name": "vittorio", "last_name": "sereni", "id": 7}, {"title": "Domenica dopo la guerra", "text": ["Per due che si ritrovano in una", "domenica dopo la guerra", "allora pu\u00f2", "rifiorire il deserto del mare?", "...amami - lui dice - di ritorno", "amami a tutta forza con forza", "di rivalsa per tutti questi anni...", "Ma", "...nei primi tempi di guerra", "quando le domeniche non erano", "che blanda disperazione, stordimento", "di campane, rimasuglio", "di fumo attardatosi al largo", "dell\u2019ultimo postale da Amsterdam...", "E si divorano con gli occhi, si", "cercano si tendono le mani", "di nascosto sulla fiandra del tavolo.", "...mare per anni solitario", "di anni computabili in onde", "braccio di mare divenuto attonito", "di tempo pietrificato in spazio", "di mutismo...", "Rifiorire pu\u00f2 dunque il deserto del mare?", "Ma no che si annusano e studiano", "gentili e teneri quasi", "- britannico lui lei fiamminga -", "e poi si buttano a trattare l'affare", "oggi che nemmeno \u00e8 domenica."], "first_name": "vittorio", "last_name": "sereni", "id": 8}, {"title": "Periferia 1940", "text": ["La giovinezza \u00e8 tutta nella luce", "d\u2019una citt\u00e0 al tramonto", "dove straziato ed esule ogni suono", "si spicca nel brusio.", "E tu mia vita salvati se puoi", "serba te stessa al futuro", "passante e quelle parvenze sui ponti", "nel baleno dei fari."], "first_name": "vittorio", "last_name": "sereni", "id": 9}, {"title": "Nel mio paese", "text": ["Leggeri ormai sono i sogni,", "da tutti amato", "con essi io sto nel mio paese,", "mi sento goloso di zucchero;", "al di l\u00e0 della piazza e della salvia rossa", "si ripara la pioggia", "si sciolgono i rumori", "ed il ridevole cordoglio", "per cui temesti con tanta fantasia", "questo errore del giorno", "e il suo nero d'innocuo serpente", "Del mio ritorno scintillano i vetri", "ed i pomi di casa mia,", "le colline sono per prime", "al traguardo madido dei cieli,", "tutta l'acqua d'oro \u00e8 nel secchio", "tutta la sabbia nel cortile", "e fanno rime con le colline", "Di porta in porta si grida all'amore", "nella dolce devastazione", "e il sole limpido sta chino", "su un'altra pagina del vento."], "first_name": "andrea", "last_name": "zanzotto", "id": 10}, {"title": "Perch\u00e8 siamo", "text": ["Perch\u00e9 siamo al di qua delle Alpi", "su questa piccola balza", "perch\u00e9 siamo cresciuti tra l\u2019erba di novembre", "ci scalda il sole sulla porta", "mamma e figlio sulla porta", "noi con gli occhi che il gelo ha consacrati", "a vedere tanta luce ed erba", "Nelle mattina, se \u00e8 vero", "Di tre montagne trasparenti", "mi risveglia la neve;", "nelle mattine c\u2019\u00e8 l\u2019orto", "che sta in una mano", "e non produce che conchiglie,", "c\u2019\u00e8 la cantina delle formiche", "c\u2019\u00e8 il radicchio, diletta risorsa", "profusa alle mie dita", "a un vento che non osa disturbarci", "Ha sapore di brina", "la mela che mi diverte,", "nel granaio s\u2019adagia un raggio amico", "ed il vecchio giornale di polvere pura;", "e tutto il silenzio di musco", "che noi perdiamo nelle valli", "rende lento lo stesso cammino", "lo stesso attutirsi del sole", "che si coglie a guardarci", "che ci coglie su tutte le porte", "O mamma, piccolo \u00e8 il tuo tempo,", "tu mi vi porti perch\u2019io mi consoli", "e l\u00e0 v\u2019\u00e8 l\u2019erba di novembre,", "l\u00e0 v\u2019\u00e8 la franca salute dell\u2019acqua,", "sani come acqua vi siamo noi;", "senza azzurra sostanza", "vi degradano tutte le sieste", "cui mi confondo e che sempre pi\u00f9 vanno", "comunicando con la notte", "N\u00e9 attingere al pozzo n\u00e9 alle alpi", "n\u00e9 ricordare come tu non ricordi:", "ma il sol che splende come cosa nostra,", "ma sete e fame all\u2019ora giusta", "e tu mamma che tutto", "sai di me, che tutto hai tra le mani", "Con la scorta di te e dell\u2019erba", "e di quella lampada precaria", "di cui distinguo la fine,", "sogno talvolta del mondo e guardo", "dall\u2019alto l\u2019inverno del nord."], "first_name": "andrea", "last_name": "zanzotto", "id": 11}, {"title": "Dietro il paesaggio", "text": ["Nei luoghi chiusi dei monti", "mi hanno raggiunto", "mi hanno chiamato", "toccandomi ai piedi.", "Sulle orme incerte delle fontane", "ho seguito da vicino", "e senza distrarmi", "le tenebre tenere del polo", "ho veduto da vicino", "le spoglie luminose", "gli ornamenti perfettissimi", "dei paesi dell'Austria.", "Hanno fatto l'aria tutta fresca", "di ciliegi e di meli nudi", "hanno lasciato soltanto", "che un piccolo albero crescesse", "sua soglia della sua tristezza", "hanno lasciato fuggire in un riverbero", "un tiepido coniglio di pelo.", "Per le estreme vie della terra caduta", "assistito da giorni tardi e scarsi", "discendo nel sole di brividi", "che spira da tramontana."], "first_name": "andrea", "last_name": "zanzotto", "id": 12}, {"title": "Cos\u00ec siamo", "text": ["Dicevano, a Padova, \"anch'io\"", "gli amici \"l'ho conosciuto\".", "E c'era il romorio d'un'acqua sporca", "prossima, e d'una sporca fabbrica:", "stupende nel silenzio.", "Perch\u00e9 era notte. \"Anch'io", "l'ho conosciuto\".", "Vitalmente ho pensato", "a te che ora", "non sei n\u00e9 soggetto n\u00e9 oggetto", "n\u00e9 lingua usuale n\u00e9 gergo", "n\u00e9 quiete n\u00e9 movimento", "neppure il n\u00e9 che negava", "e che per quanto s'affondino", "gli occhi miei dentro la sua cruna", "mai ti nega abbastanza", "E cos\u00ec sia: ma io", "credo con altrettanta", "forza in tutto il mio nulla,", "perci\u00f2 non ti ho perduto", "o, pi\u00f9 ti perdo e pi\u00f9 ti perdi,", "pi\u00f9 mi sei simile, pi\u00f9 m'avvicini."], "first_name": "andrea", "last_name": "zanzotto", "id": 13}, {"title": "Siamo tutti politici (e animali) ", "text": ["Siamo tutti politici (e animali):", "premesso questo, posso dirti che", "odio i politici odiosi: (e ti risparmio anche soltanto un parco abbozzo di catalogo", "esemplificativo e ragionato): (puoi sceglierti da te cognomi e nomi, e sparare", "nel mucchio): (e sceglierti i perch\u00e9, caso per caso)", "ma, per semplificare, ti aggiungo che, se \u00e8 vero che,", "per me (come dico e ridico) \u00e8 politica tutto,", "a questo mondo, non \u00e8 poi tutto, invece, la politica: (e questo mi definisce,", "sempre per me, i politici odiosi, e il mio perch\u00e9:", "amo, cos\u00ec, quella grande politica", "che \u00e8 viva nei gesti della vita quotidiana, nelle parole quotidiane", "(come ciao, pane, fica, grazie mille): (come quelle che ti trovi graffite dentro i cessi,", "spraiate sopra i muri, tra uno slogan e un altro, abbasso, viva):", "(e poi, lo so che non si dice, ma, alla fine, mi sono odiosi e uomini e animali)"], "first_name": "edoardo", "last_name": "sanguineti", "id": 14}, {"title": "Occhiali", "text": ["Mi sono riadattato agli occhiali (che la patente, a me, rende obbligati, ormai,", "in un paio solo di giorni: vedo tutto pi\u00f9 netto: (ma niente mi \u00e8, per questo,", "diventato migliore, in verit\u00e0: un semaforo \u00e8 sempre un semaforo, un marciapiede", "\u00e8 un marciapiede: e io sono sempre io, cos\u00ec)", "(quanto al doloroso senso di capogiro,", "vaticinato, con l\u2019emicrania, da un Istituto Ottico di corso Buenos Aires, al quale", "mi sono rivolto, questa volta, l\u2019ho sperimentato e l\u2019ho superato): (l\u2019oculista", "affermava che, con il tempo, io mi ero costruito una mia rappresentazione arbitraria", "della realt\u00e0, adesso destinata, con le lenti, a sfasciarsi di colpo):", "e ho potuto", "sperare, per un attimo, di potermi rifare, a poco prezzo, una vita e una vista)"], "first_name": "edoardo", "last_name": "sanguineti", "id": 15}, {"title": "Se d\u2019amore si muore, siamo morti noi", "text": ["se d\u2019amore si muore, siamo morti noi:", "siamo un romanzo d\u2019appendice in atto: (anzi,", "siamo un romanzo nazional-popolare, ma calibraticamente camuffato da romanzetto rosa): (anzi,", "siamo un romanzo os\u00e8): (un ros\u00e8): (anzi, una coppia di vegeti, di vegetanti vecchietti,", "torchiati nel torpido torchio delle nozze d\u2019argento): (a un passo, a un pelo, appena,", "da un romanzo nero): (siamo un romanzo rosso, quasi): e noi facciamo, parliamoci chiaro,", "pena piena, e piet\u00e0", "comunico le coordinate necessarie; torno da Como, \u00e8 il 26", "settembre, sono le 21,37, ho chiesto il conto al ristorante, prender\u00f2 il rapido", "delle 21,50, e ti ho capito: \u00e8 tutto:", "perch\u00e9, per te, per me, non \u00e8 possibile", "sopportarla pi\u00f9 oltre, questa ambivalenza insolubile, nel vino della vita che viviamo:", "questa vita, anzi: (la vita): (annacquata, innacquata): e se ti dico e se ti scrivo che", "non sono altro che un contemporaneo, a capirmi, a capirci, se va bene, abbiamo, in tutto", "e per tutto, il 25% dei nostri eredi naturali, allo stato attuale delle cose:", "cos\u00ec, con tanti auguri, ti aggiungo, poi, che noi", "se d\u2019amore si vive, siamo vivi."], "first_name": "edoardo", "last_name": "sanguineti", "id": 16}, {"title": "Ballata delle donne", "text": ["Quando ci penso, che il tempo \u00e8 passato,", "le vecchie madri che ci hanno portato,", "poi le ragazze, che furono amore,", "e poi le mogli e le figlie e le nuore,", "femmina penso, se penso una gioia:", "pensarci il maschio, ci penso la noia.", "Quando ci penso, che il tempo \u00e8 venuto,", "la partigiana che qui ha combattuto,", "quella colpita, ferita una volta,", "e quella morta, che abbiamo sepolta,", "femmina penso, se penso la pace:", "pensarci il maschio, pensare non piace.", "Quando ci penso, che il tempo ritorna,", "che arriva il giorno che il giorno raggiorna,", "penso che \u00e8 culla una pancia di donna,", "e casa \u00e8 pancia che tiene una gonna,", "e pancia \u00e8 cassa, che viene al finire,", "che arriva il giorno che si va a dormire.", "Perch\u00e9 la donna non \u00e8 cielo, \u00e8 terra", "carne di terra che non vuole guerra:", "\u00e8 questa terra, che io fui seminato,", "vita ho vissuto che dentro ho piantato,", "qui cerco il caldo che il cuore ci sente,", "la lunga notte che divento niente.", "Femmina penso, se penso l\u2019umano", "la mia compagna, ti prendo per mano."], "first_name": "edoardo", "last_name": "sanguineti", "id": 17}, {"title": "Afferra questo mercurio", "text": ["afferra questo mercurio, questa fredda gengiva, questo miele,", "questa sfera di vetro arido;", "misura attentamente la testa del nostro bambino", "e non torcere adesso il suo piede impercettibile:", "nel tuo capezzolo devi ormai convertire", "un prolungato continente di lampade,", "il fiato ossessivo dei giardini", "critici, le pigre balene del ventre, le ortiche", "e il vino, e la nausea e la ruggine;", "perch\u00e9 ogni strada subito", "vorr\u00e0 corrergli incontro, un\u2019ernia ombelicale incidere", "il suo profilo di fumo, qualche ippopotamo donargli", "i suoi denti di forfora e di fosforo nero:", "evita il vento,", "i luoghi affollati, i giocolieri, gli insetti;", "e a sei mesi egli potr\u00e0 raddoppiare il suo peso, vedere l\u2019oca,", "stringere la vestaglia, assistere alla caduta dei gravi;", "strappalo dunque alla sua vita di alghe e di globuli, di piccoli nodi,", "di indecisi lobi:", "il suo gemito conquister\u00e0 le tue liquide ferite", "e i suoi occhi di obliquo burro correggeranno questi secoli senza nome!"], "first_name": "edoardo", "last_name": "sanguineti", "id": 18}, {"title": "Un nome che pu\u00f2 essere Salim", "text": ["Stacco tutto e me ne vado:", "\u00e8 grosso, una stampella per parte", "L\u2019altro non sa scrivere il nome", "Somalo? Etiopia. E te pareva,", "quante possibilit\u00e0 ci\u00e0vevo, su un mijjone", "Promiscuit\u00e0, \u00e8 questo a definirci", "nell\u2019anticamera del reparto dove il sonno ci intuba:", "staccati gli aghi ci sveglieremo tutti sani o pi\u00f9 malati", "a digiuno", "e niente acqua dalla mezzanotte", "Mettiamo un po\u2019 di musica cos\u00ec ce passa,", "s\u2019infila i guanti per Salim, lui non sa scriverlo", "ma lei lo ha imparato col tu democratico"], "first_name": "gilda", "last_name": "policastro", "id": 19}, {"title": "Precari", "text": ["Mamma tu lo sai", "che a un idiota qualunque", "se va a leggere su un palco", "(li chiamano slam poetry)", "gli danno quanto meno cento euro", "(lo chiamano gettone di presenza)", "e se lo vince ci pu\u00f2 campare un mese,", "certo senza pretese", "Mamma mi ricordo quando non camminavi", "pap\u00e0 a spingerti gi\u00f9 nel corridoio", "overlook dice un poeta di oggi, come in Shining,", "e tu battevi i piedi, invece,", "come un bambino al mare", "Mamma tu lo sai che oggi", "se va bene mi rinnovano il contratto", "ma devo sorridere, carina e ben vestita", "(da ricercatrice a tempo, che hai capito da velina)", "Mamma ti ricordi com\u2019eri bella nelle foto", "in cui ci somigliamo", "(meno disoccupata tu,", "meno gettone di presenza", "una supplenza tre figli e", "\u2013 lo leggevi C\u00e9line? \u2013 l\u2019atroce", "farsa del durare)", "ma lo sai che adesso", "puoi lavorare gratis, se ti dice male,", "e un fidanzato a tempo lo rimedi:", "precario oggi \u00e8 come postmoderno ieri,", "come il nero,", "si mette dappertutto che non stona", "Mamma tu nelle foto eri bella,", "mentre ora che ci guardano le telecamere", "ti prendi, magari, un\u2019ombrellata", "e se ne muori", "almeno sai chi \u00e8 stato", "Mamma gli altri miei amici hanno le mamme", "che sorridono, a volte, tutte vive", "(le tue medicine impilate", "pi\u00f9 il potassio per ripristinare i liquidi),", "e adesso, s\u00ec, ti porterei dove volevi andare,", "in quel posto molto chic a San Lorenzo:", "dieci euro e mangi una, due prese,", "alla terza ti guardano male (lo chiamano happy hour),", "e ti farei leggere quello che scrivo", "quando dicevi", "la dobbiamo far vedere non \u00e8 normale,", "o ti potrei presentare i fidanzati,", "pure quel curdo di cui diresti non sia mai", "Mamma ti vengo a prendere, alzati,", "dai aria alla stanza e, soprattutto,", "fatti trovare", "degli ospedali", "Scrollo le poesie del poeta operaio", "dice rinchiudi un porco nel reparto", "noi aspettiamo in fila dopo il girotondo", "del rispondi alle domande", "(allergie, farmaci, malattie importanti)", "poi spostati tu da quella parte", "(a fissargli l\u2019ago, senza i guanti)", "Siamo in quattro, guardiamo un po\u2019 in aria", "un po\u2019 ci sorridiamo mentre Salim non ha capito", "che deve togliersi la giacca", "Glielo mimo pensando al cianciare brutto", "di ogni Facebook sui cosiddetti #migranti", "(categoria che vorrebbe smarcarsi)", "Siamo fermi in questo spazio che ci contiene", "insieme al tempo che a dispetto della musica non passa", "Saremo fuori, prima o dopo, saremo a casa", "Salim forse resta, l\u2019infermiera ha detto il nome", "del suo male che non ha capito lui solo,", "finalmente senza giacca", " "], "first_name": "gilda", "last_name": "policastro", "id": 20}, {"title": "Cos\u00ec poi forse divento brava", "text": ["Legatemi la testa, non voglio morire", "(nessun suicida vorrebbe mai)", "Alternativa tra gi\u00f9 e le fiamme", "rincorsa e opl\u00e0", "imparare a stare al mondo", "come si passa dalla pianta al vortice", "dal cumulo alla sintassi", "Verticalizza il dolore nella serie (elenco di farmaci,", "a seguire)", "ammorbidisci", "(rilascia, incapsula, guarisci)", "oppure dilacerato, a stacchi (incisioni soprapelle, che si vedano,", "che ti facciano, poi, quelle domande,", "collaterali, effetti: tutti)", "offrilo ai vicini, compassione: condiviso come nei giorni buoni", "scomponi i filamenti", "(molecole, principi attivi, rifinitura)", "La scorciatoia \u00e8 ribellarti all\u2019escussione", "con l\u2019attivismo della tana", "ordina in piccole azioni lente precise", "il tratto quotidiano dalla testa all\u2019arto, uno:", "il cinismo non guarisce nessuno", "(dormi con un cane: ti sveglierai?)", "Guardatemi, scompaio"], "first_name": "gilda", "last_name": "policastro", "id": 21}, {"title": "Cut-up", "text": [" ", "I modi di morire, due li sappiamo,", "l\u2019incidente, il cancro, e poi l\u2019infarto secco, l\u2019embolo,", "il soffocamento. Quest\u2019ultimo, abbiamo appreso da poco,", "vale per i bambini: quelli che non gli praticano in tempo", "l\u2019Heimlich, oppure che non hanno l\u2019ess-i-di-esse [1]", "ancora prima", "In casa muori facile, soprattutto in cucina,", "ma pure in bagno, camere e tinello,", "le scale per gli anziani, urti per tutti,", "folgorazioni  schiacciamenti,", "a seguire ustioni (termico-chimiche) e avvelenamenti:", "4,5 milioni di infortuni, di cui 8000 con esito letale", "e questi sono i morti delle statistiche, dei rapporti annuali", "Poi ci sono i modi eccezionali, adesso va il femminicidio:", "prendi una donna, cuocila a modo, sgozzala come un maiale,", "se lo sai fare (servono corde, un forno a legna, un cavetto del tipo di-vu-di),", "un tempo l\u2019infanticidio \u2013 Cogne, quella meno famosa Meri,", "e altri (l\u2019albanese ne ha macellate un-due-tre in una notte)", "Oppure ci sono le botte: prendi due che sempre nella notte, ubriachi,", "si abbandonano, dice il superstite, a una guasconata", "L\u2019altro muore tra caserma e psichiatria: si \u00e8 picchiato da solo, ha battuto", "la testa, dichiara l\u2019arma (si chiamava Uva Giuseppe,", "e dici tu che l\u2019hanno vendemmiato)", "Anossia posturale (je so\u2019 saliti sopra) per quell\u2019altro,", "Aldrovandi, Riccardo \u00e8 morto ricorsivo (sto morendo,", "sto morendo), autoevidente, metanarrativo"], "first_name": "gilda", "last_name": "policastro", "id": 22}, {"title": "Questa sfusa felicita\u2019 che assale", "text": ["Questa sfusa felicit\u00e0 che assale", "le facce al sole,", "i gomiti e le giacche", "\u2013 quante dolcezze", "sparse nel mercato,", "come son belli", "gli uomini e le donne!", "E vado dietro all\u2019uno", "e guardo l\u2019altra,", "sento il profumo", "inseguo la sua traccia,", "raggiungo il troppo", "ma il troppo non mi abbraccia."], "first_name": "patrizia", "last_name": "cavalli", "id": 23}, {"title": "Adesso che il tempo sembra tutto mio", "text": ["Adesso che il tempo sembra tutto mio", "e nessuno mi chiama per il pranzo e per la cena,", "adesso che posso rimanere a guardare", "come si scioglie una nuvola e come si scolora,", "come cammina un gatto per il tetto", "nel lusso immenso di una esplorazione, adesso", "che ogni giorno mi aspetta", "la sconfinata lunghezza di una notte", "dove non c\u2019\u00e8 richiamo e non c\u2019\u00e8 pi\u00f9 ragione", "di spogliarsi in fretta per riposare dentro", "l\u2019accecante dolcezza di un corpo che mi aspetta,", "adesso che il mattino non ha mai principio", "e silenzioso mi lascia ai miei progetti", "a tutte le cadenze della voce, adesso", "vorrei improvvisamente la prigione.", "Quante tentazioni attraverso", "nel percorso tra la camera", "e la cucina, tra la cucina", "e il cesso. Una macchia", "sul muro, un pezzo di carta", "caduto in terra, un bicchiere d\u2019acqua,", "un guardar dalla finestra,", "ciao alla vicina,", "una carezza alla gattina.", "Cos\u00ec dimentico sempre", "l\u2019idea principale, mi perdo", "per strada, mi scompongo", "giorno per giorno ed \u00e8 vano", "tentare qualsiasi ritorno.", "Addosso al viso mi cadono le notti", "e anche i giorni mi cadono sul viso.", "Io li vedo come si accavallano", "formando geografie disordinate:", "il loro peso non \u00e8 sempre uguale,", "a volte cadono dall\u2019alto e fanno buche,", "altre volte si appoggiano soltanto", "lasciando un ricordo un po\u2019 in penombra.", "Geometra perito io li misuro", "li conto e li divido", "in anni e stagioni, in mesi e settimane.", "Ma veramente aspetto", "in segretezza di distrarmi", "nella confusione perdere i calcoli,", "uscire di prigione", "ricevere la grazia di una nuova faccia.", "E\u2019 tutto cos\u00ec semplice,", "s\u00ec, era cos\u00ec semplice,", "\u00e8 tale l\u2019evidenza", "che quasi non ci credo.", "A questo serve il corpo:", "mi tocchi o non mi tocchi,", "mi abbracci o mi allontani.", "Il resto \u00e8 per i pazzi."], "first_name": "patrizia", "last_name": "cavalli", "id": 24}, {"title": "Sempre aperto teatro", "text": ["Indietro, in piedi, da lontano,", "di passaggio, tassametro in attesa", "la guardavo, i capelli guardavo,", "e che vedevo? Mio teatro ostinato,", "rifiuto del sipario, sempre aperto teatro,", "meglio andarsene a spettacolo iniziato.", "O amori \u2013 veri o falsi", "siate amori, muovetevi felici", "nel vuoto che vi offro.", "Tutto mi appare in bella superficie", "e poi scompare. Perch\u00e9 ritorni", "la figura io mi sfiguro, offro", "i miei pezzi in prestito o in regalo,", "bellezza sia visibile, formata,", "guardarla da lontano, anche sfocata,", "purch\u00e9 ci sia, purch\u00e9 ci sia, anche non mia."], "first_name": "patrizia", "last_name": "cavalli", "id": 25}, {"title": "Poesie per colazione", "text": ["Era alla luce terribilmente sabato,", "quel sole infimo che annunzia svogliatezze", "mentre nella piazza fin dentro le mie finestre", "chiuse si muoveva il mercato prolungato.", "L\u2019ultima offerta e poi si chiude. Poi la festa", "untuosa e il silenzio. Gi\u00e0 si smontavano", "i banchetti con la ferocia trasandata", "della fine. Forse era possibile", "una corsa per prendere qualcosa, forse", "restava qualche cassetta ancora non riposta.", "Ma non mi decidevo a quella corsa.", "Quando scendevo ormai era tardi", "tra i mucchi di foglie di carciofi", "e i pomodori sfatti dove una vecchietta china", "correva rapace alla riscossa di mezze mele", "di peperoni buoni per tre quarti.", "Ma io non cercavo frutta marcia o fresca,", "io volevo soltanto la certezza", "della settimana che finisce,", "dell\u2019occasione persa."], "first_name": "patrizia", "last_name": "cavalli", "id": 26}, {"title": "LA LUCE SULLE TEMPIE", "text": ["Che strano sorriso", "vive per esserci e non per avere ragione", "in questa piazza", "chi confida e chi consola di colpo tacciono \u00e8 giugno, in pieno sole, l\u2019abbraccio nasce non domani, subito", "il pomeriggio, i riflessi", "sui tavoli del ristorante non danno spiegazioni vicino alle unghie rosse", "coincidono con le frasi", "questa \u00e8 la carezza", "che dimentica e dedica", "mentre guarda dentro la tazzina le gocce rimaste e pensa al tempo", "e alla sua unica parola d\u2019amore: \u00abadesso\u00bb."], "first_name": "milo", "last_name": "de_angelis", "id": 27}, {"title": "NEI POLMONI", "text": ["La coperta, la sua forza, mentre crescevamo O gli occhi che ieri furono ciechi,", "oggi tuoi, ieri l\u2019inseparabile. Le fiale,", "il riso in bianco diventano l\u2019unico", "mondo senza simbolo. Materia che", "fu soltanto materia, nulla che", "fu soltanto materia. Vegliare, non vegliare, poesia, cobalto, padre, nulla, pioppi."], "first_name": "milo", "last_name": "de_angelis", "id": 28}, {"title": "TELEGRAMMA", "text": ["La finestra \u00e8 rimasta come prima. Il freddo ripete quell\u2019essenza idiota di roccia", "proprio mentre tremano le lettere di ogni parola. Con un mezzo sorriso indichi", "una via d\u2019uscita, una scala qualunque.", "Nemmeno adesso hai simboli per chi muore.", "Ti parlavo del mare, ma il mare \u00e8 pochi metri quadrati,", "un trapano, appena fuori. Era anche, per noi,", "l\u2019intuito di una figlia che respira", "nei primi attimi di una cosa. Carta per dire", "brodo e riso, mesi per dire cuscino. Gli azzurri mi chiamano congelato in una stella fissa."], "first_name": "milo", "last_name": "de_angelis", "id": 29}, {"title": "DONATELLA", "text": ["La danza fiorisce, cancella il tempo e lo ricostruisce come questo sole invernale sui muri", "dell\u2019Arena illumina i gradoni, risveglia insieme agli anni gli dei di pietra arrugginita. \u00abC\u2019\u00e8 Donata De Giovanni? Si allena ancora qui?\u00bb\u00abCome no, la Donatella,", "la velocista, la sta semper de per l\u00e9.\u00bb3", "Mi guardava fisso, con l\u2019antica dolcezza milanese che trema lievemente, ma sorride. \u00abEccola, guardi, nella rete del martello...la prego...parli piano...", "con una mano disfa ci\u00f2 che ha fatto l\u2019altra mano.\u00bb \u201cchi \u00e8 costui? Un custode, un\u2019ombra, un indovino... quali enigmi mi sussurra?\u201d Si avvicin\u00f2", "a Donata, raccolse una scarpetta a quattro chiodi. \u00abLa tenga lei, signore, si graffia le gambe... ...povera Donata...\u00e8 cos\u00ec bella...lei l\u2019ha vista...\u00bb", "\u00abForse il punto luminoso della pista", "si \u00e8 avvitato a un invisibile spavento, forse quest\u2019inverno \u00e8 entrato nella gola insieme al cielo: era sola, era il ventuno o il ventidue gennaio", "e ha deciso di ospitare tutto il gelo\u00bb", "\u00abO forse, si dice, \u00e8 successo quando ha perso", "il posto all\u2019Oviesse, pare che piangesse", "giorno e notte...per non parlare di suo padre... i dottori che ha chiamato...mezza Milano\u00bb", "\u00abIo, signore, sbaglier\u00f2, le potr\u00e0 sembrare strano ma dico a tutti di baciarla, anche se in questo quartiere \u00e8 difficile, ci sono le carcasse dell\u2019amore c\u2019\u00e8 di tutto dietro le portiere. S\u00ec, di baciarla", "come un\u2019orazione nel suo corpo, di baciare", "le ginocchia, la miracolosa forza delle ginocchia quando sfolgora agli ottanta metri, quasi al filo e cos\u00ec all\u2019improvviso si avvera, come un frutto\u00bb", "\u00ablo dica gi\u00e0 stasera, in cielo, in terra, dappertutto, lo dica alle persone di avvicinarsi: ne sentiranno desiderio \u2013 \u00e8 cos\u00ec bella \u2013 e capiranno che la luce non viene dai fari o da una stella, ma dalla corsa puntata al filo, viene da lei, la Donatella\u00bb."], "first_name": "milo", "last_name": "de_angelis", "id": 30}, {"title": "Le nere scale della mia taverna", "text": ["tu discendi tutto intriso di vento.", "I bei capelli caduti tu hai", "sugli occhi vivi in un mio firmamento", "remoto.", "Nella fumosa taverna", "ora \u00e8 l\u2019odore del porto e del vento.", "Libero vento che modella i corpi", "e muove il passo ai bianchi marinai."], "first_name": "sandro", "last_name": "penna", "id": 31}, {"title": "Era l\u2019alba su i colli, e gli animali ", "text": ["Era l\u2019alba su i colli, e gli animali", "ridavano alla terra i calmi occhi.", "Io tornavo alla casa di mia madre.", "Il treno dondolava i miei sbadigli", "acerbi. E il primo vento era si l\u2019erbe.", "Altissimo e confuso, il paradiso", "della mia vita non aveva ancora", "volto. Ma l\u2019ospite alla terra, nuovo,", "gi\u00e0 chiedeva l\u2019amore, inginocchiato.", "Cadeva la preghiera nella chiusa", "casa entro odori di libri di scuola.", "Navigavano al vespero felici", "gridi di uccelli nel mio cielo d\u2019ansia."], "first_name": "sandro", "last_name": "penna", "id": 32}, {"title": "Quando tornai al mare di una volta ", "text": ["Quando tornai al mare di una volta,", "nella sera fra i caldi viali", "ricercavo i compagni di allora\u2026", "Come un lupo impazzito odoravo", "la calda ombra fra le case. L\u2019odore", "antico e vuoto mi cacciava all\u2019ampia", "spiaggia sul mare aperto. L\u00ec trovavo", "l\u2019amarezza pi\u00f9 chiara e la mia ombra", "lunare ferma su l\u2019antico odore."], "first_name": "sandro", "last_name": "penna", "id": 33}, {"title": "Ero solo e seduto. La mia storia ", "text": ["Ero solo e seduto. La mia storia", "appoggiavo a una chiesa senza nome.", "Qualche figura entr\u00f2 senza rumore,", "senz\u2019ombra sotto il cielo del meriggio.", "Nude campane che la vostra storia", "non raccontate mai con precisione.", "In me si fabbric\u00f2 tutto il meriggio", "intorno ad una storia senza nome."], "first_name": "sandro", "last_name": "penna", "id": 34}, {"title": "Felice chi \u00e8 diverso ", "text": ["Felice chi \u00e8 diverso", "essendo egli diverso.", "Ma guai a chi \u00e8 diverso", "essendo egli comune."], "first_name": "sandro", "last_name": "penna", "id": 35}]}